<html>
<head>
<title>বেনজীরের রিসোর্টের সামনে পুলিশের বিরুদ্ধে স্থানীয়দের লাঠিপেটার অভিযোগ</title>
<link rel="icon" href="OIP.jpeg">
</head>
<body>
<table height="800" width="800" bgcolor="white" align="center">
<tr>
<td>
<h1>বেনজীরের রিসোর্টের সামনে পুলিশের বিরুদ্ধে স্থানীয়দের লাঠিপেটার অভিযোগ</h1>
<img src="blog_1.png" width="500">
<p> গোপালগঞ্জ সদর এলাকায় পুলিশের সাবেক মহাপরিদর্শক (আইজিপি) বেনজীর আহমেদের মালিকানাধীন সাভানা<br>
 ইকোরিসোর্ট অ্যান্ড ন্যাচারাল পার্কের সামনে স্থানীয়দের ওপর পুলিশের হামলার অভিযোগ পাওয়া গেছে। শনিবার সন্ধ্যার <br>
 পরপর এ ঘটনায় চারজন যুবক আহত হয়েছেন বলে দাবি স্থানীয় বাসিন্দাদের। তাঁরা জানান, গণমাধ্যমে বেনজীর  <br>
 আহমেদের বিরুদ্ধে সম্পত্তির দখলের বিষয়ে কথা বলায় পুলিশ তাঁদের ওপর লাঠিপেটা করে।<br><br>
 এদিকে পুলিশ বলছে, সাভানা ইকোরিসোর্ট অ্যান্ড ন্যাচারাল পার্কের সামনে দোকানে স্থানীয় কিছু লোক ভয়ভীতি দেখাচ্ছে।<br>
 ওই এলাকায় জুয়া খেলছে এবং হইচই করছে। এতে ওই পার্কের দায়িত্বে থাকা কর্মচারীরা নিরাপত্তাহীনতায় ভুগছেন। এমন <br>
 খবর পেয়ে সন্ধ্যার পর গোপালগঞ্জের বৌলতলী ফাঁড়ির পুলিশ সদস্যরা সেখানে যান। জুয়ার আড্ডায় থাকা মানুষজনকে <br>
 সরাতে দৌড়ানি দেওয়া হয়। এ সময় একজন পড়ে গিয়ে ব্যথা পেয়েছে।<br><br>
 গোপালগঞ্জ সদর থানার ভারপ্রাপ্ত কর্মকর্তা মোহাম্মদ আনিচুর রহমান বলেন, ওই এলাকায় পুলিশ লাঠিপেটা করেছে, এমন <br>
 কোনো ঘটনা তাঁকে কেউ জানাননি।প ্রত্যক্ষদর্শীকয়েকজনের বরাতে জানা যায়, পুলিশের লাঠির আঘাতে চারজন আহত <br>
 হয়েছেন। তাঁরা হলেন ইকোপার্ক–সংলগ্ন সাহাপুর ইউনিয়নের বৈরাগীটোল গ্রামের বিনোদ বিহারি বলের ছেলে বিপ্লব বল,<br>
  সন্তোষ বলের ছেলে সঞ্জয় বল ও সাগর বল এবং ওই এলাকার রনি নামের এক যুবক।</p>
</td>
</tr>
</body>
</html>

