<html>
<head>
<title>৬.৯ মাত্রার ভূমিকম্পে পধসে পড়বে ঢাকার ৪০% ভবন</title>
<link rel="icon" href="OIP.jpeg">
</head>
<body>
<table height="800" width="800" bgcolor="white" align="center">
<tr>
<td>
<h1>৬.৯ মাত্রার ভূমিকম্পে পধসে পড়বে ঢাকার ৪০% ভবন</h1>
<img src="blog_2.png" width="500">
<p> দেশে ৭ দশমিক ৫ মাত্রার ভূমিকম্প হয়েছিল ১৮৮৫ সালে। এই ভূমিকম্প হয়েছিল টাঙ্গাইলের মধুপুরের<br>
 ভূগর্ভস্থ চ্যুতি বা ফাটল রেখায় (ফল্ট)। এরপর ১৩৯ বছর হতে চললেও এত বড় ভূমিকম্প ওই ফাটল<br>
রেখায় আর হয়নি। মধুপুরের ওই ফাটল রেখায় যদি রিখটার স্কেলে (ভূমিকম্পের মাত্রা পরিমাপক)  <br>
 এখন ৬ দশমিক ৯ মাত্রার ভূমিকম্পও হয়, তাহলে ঢাকায় কমপক্ষে ৮ লাখ ৬৪ হাজার ভবন ধসে<br>
 পড়বে, যা ঢাকার মোট ভবনের ৪০ শতাংশ।<br><br>
 ওই মাত্রার ভূমিকম্প দিনে হলে কমপক্ষে ২ লাখ ১০ হাজার মানুষের মৃত্যু হবে। আর রাতে হলে<br>
 কমপক্ষে ৩ লাখ ২০ হাজার মানুষ মারা যাবে।<br><br>
‘আরবান রেজিলিয়েন্স প্রজেক্ট: রাজউক অংশ’ শীর্ষক প্রকল্পের আওতায় পরিচালিত গবেষণায় এমন <br>
তথ্য উঠে এসেছে। ৫৬৮ কোটি টাকা ব্যয়ে এই প্রকল্প বাস্তবায়ন করেছে রাজধানী উন্নয়ন কর্তৃপক্ষ<br>
(রাজউক)। ২০১৫ সালের জুলাইয়ে শুরু হওয়া এই প্রকল্প চলতি জুন মাসে শেষ হচ্ছে।<br><br>
 প্রকল্পের আওতায় ভূমিকম্প সহনশীল নগরায়ণ বিষয়ে দুই দিনের আন্তর্জাতিক সেমিনারের আয়োজন <br>
 করেছে রাজউক। এই সেমিনারের প্রথম দিনে গতকাল শনিবার রাজধানীর বনানীর একটি হোটেলে <br>
 তভূমিকম্প হলে ঢাকার পরিণতি কী হবে, সে–সংক্রান্ত গবেষণার ফলাফল তুলে ধরা হয়।</p>
</td>
</tr>
</body>
</html>

