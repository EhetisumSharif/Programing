<html>
<head>
<title>অবশেষে পাঁচ দিন পর মেরামত হলো কয়রার দশালিয়া বেড়িবাঁধ</title>
<link rel="icon" href="OIP.jpeg">
</head>
<body>
<table height="800" width="800" bgcolor="white" align="center">
<tr>
<td>
<h1>অবশেষে পাঁচ দিন পর মেরামত হলো কয়রার দশালিয়া বেড়িবাঁধ</h1>
<img src="blog_5.png" width="500">
<p> খুলনার কয়রা উপজেলার দশালিয়া এলাকার কপোতাক্ষ নদের ভেঙে যাওয়া বাঁধ অবশেষে মেরামত<br>
করা হয়েছে। শনিবার সকালে এলাকার তিন শতাধিক মানুষ বাঁধটি মেরামতে অংশ নেন। দুপুরের<br>
জোয়ারের আগে তাঁরা বাঁধ মেরামতকাজ সম্পন্ন করেন। ফলে ভেঙে যাওয়ার পাঁচ দিন পর লোকালয়ে <br>
জোয়ারের পানি ঢোকা বন্ধ হয়েছে।<br><br>
শনিবার সকাল থেকেই স্থানীয় জনগণ বাঁধের স্থানে হাজির হন। মসজিদের মাইকে এলাকাবাসীকে ঝুড়ি<br>
আর কোদাল নিয়ে বাঁধের কাজে আসার আহ্বান জানানো হয়। নিজেদের সম্পদ রক্ষার তাগিদে ভাঙা<br>
বাঁধের কাছে কোদাল হাতে জড়ো হতে শুরু করেন মানুষ। পাউবোর কর্মকর্তারা এ সময় প্রতি ঘণ্টা<br>
কাজের জন্য ৮০ টাকা করে মজুরি দেওয়ার ঘোষণা দেন। নদীতে ভাটার টানে পানি নামতে শুরু<br>
ককরলেই শুরু হয় কাজ। দুপুরে নদীতে জোয়ার আসার আগ পর্যন্ত একটানা মাটি কেটে ও বস্তায় বালু<br>
বভোরে বাঁধ উঁচু করার চেষ্টা চলে।<br><br>
এলাকাবাসী জানান, বাঁধটি মেরামত না হলে আগামী ভরা কটালে আরও নতুন এলাকা প্লাবিত হতো।<br>
যে কারণে স্থানীয় ও বহিরাগত মানুষ বাঁধ মেরামতকাজে এগিয়ে আসেন। তা ছাড়া পাউবো কর্মকর্তারা<br>
এ কাজে সার্বিক সহযোগিতা করায় দ্রুততম সময়ের মধ্যে শেষ করা গেছে।</p>
</td>
</tr>
</body>
</html>

