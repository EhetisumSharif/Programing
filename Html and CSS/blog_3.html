<html>
<head>
<title>রিমালে ক্ষতিগ্রস্ত দৌলতদিয়ার ৭ নম্বর ঘাট ছয় দিন পরও চালু হয়নি</title>
<link rel="icon" href="OIP.jpeg">
</head>
<body>
<table height="800" width="800" bgcolor="white" align="center">
<tr>
<td>
<h1>রিমালে ক্ষতিগ্রস্ত দৌলতদিয়ার ৭ নম্বর ঘাট ছয় দিন পরও চালু হয়নি</h1>
<img src="blog_3.png" width="500">
<p> ঘূর্ণিঝড় রিমালে ক্ষতিগ্রস্ত রাজবাড়ীর গোয়ালন্দ উপজেলার দৌলতদিয়ার ৭ নম্বর ফেরিঘাট গতকাল<br>
 শনিবার পর্যন্ত চালু হয়নি। গত রোববার ৭ নম্বর ফেরিঘাটের সংযোগ সড়কের মাথা ধসে পন্টুনটি<br>
ক্ষতিগ্রস্ত হয়। এখন দৌলতদিয়ায় মাত্র দুটি ঘাট সচল রয়েছে। এ অবস্থায় আসন্ন ঈদযাত্রায় যাত্রীরা  <br>
 ভোগান্তি পোহাবে বলে আশঙ্কা করছেন ঘাটের কর্মীরা।<br><br>
 ফেরিঘাট সংযোগ সড়ক বা ঘাট তদারকের দায়িত্ব বাংলাদেশ অভ্যন্তরীণ নৌ পরিবহন কর্তৃপক্ষের<br>
 (বিআইডব্লিউটিএ)। আর র‌্যামসহ পন্টুনের (যেখানে ফেরি ভেড়ে) দায়িত্ব বাংলাদেশ অভ্যন্তরীণ নৌ<br>
 পরিবহন করপোরেশনের (বিআইডব্লিউটিসি)।<br><br>
ক্ষতিগ্রস্ত ফেরিঘাট সড়ক মেরামতের জন্য বিআইডব্লিউটিএ কাজ করছে। ইটের আদলা ফেলাসহ<br>
বালুভর্তি জিও ব্যাগ ফেলে প্রস্তুত করছে। তবে বিআইডব্লিউটিসি পন্টুন না সরিয়ে নেওয়ায় সে জায়গায়<br>
(কাজ করতে পারছেন না শ্রমিকেরা। এর ফলে কত দিন পর ঘাটটি চালু হতে পারে, নির্দিষ্ট করে কোনো<br>
প্রতিষ্ঠান বলতে পারছে না। বিআইডব্লিউটিএর দাবি, পন্টুনটি সরিয়ে ফেলা হলে তিন দিনের মধ্যে<br>
ঘাটটি সম্পূর্ণ প্রস্তুত করা সম্ভব। বর্তমানে ৩ ও ৪ নম্বর ঘাট দিয়ে যানবাহন পারাপার অব্যাহত রয়েছে।</p>
</td>
</tr>
</body>
</html>

