<html>
<head>
<title>সুনামগঞ্জে কমছে নদীর পানি, রোদে স্বস্তি</title>
<link rel="icon" href="OIP.jpeg">
</head>
<body>
<table height="800" width="800" bgcolor="white" align="center">
<tr>
<td>
<h1>সুনামগঞ্জে কমছে নদীর পানি, রোদে স্বস্তি</h1>
<img src="blog_6.png" width="500">
<p>সুনামগঞ্জে গতকাল শুক্রবার রাতে বৃষ্টি হয়নি। তবে উজানে ভারতের চেরাপুঞ্জিতেও বৃষ্টি কম হয়েছে। যে<br>
কারণে পাহাড়ি ঢল নামছে কম। তাই সুরমা নদীর পানি কমছে। সেই সঙ্গে ঝলমলে রোদ ওঠায় স্বস্তি<br>
ফিরেছে মানুষের মনে।<br><br>
সিলেটের সীমান্তবর্তী কয়েকটি উপজেলায় ভারী বৃষ্টি ও উজানের ঢলে বন্যা দেখা দেওয়ায় সুনামগঞ্জেও<br>
মানুষের মনে আতঙ্ক দেখা দিয়েছিল। প্রশাসনের পক্ষ থেকেও লোকজনকে সতর্ক করা হয়।<br><br>
গত সোমবার বিকেল থেকে গতকাল শুক্রবার সকাল পর্যন্ত সুনামগঞ্জ জেলায় বৃষ্টি হয়েছে। এতে জেলার<br>
সুরমাসহ বিভিন্ন নদ-নদীর পানি বাড়ে। স্থানীয় লোকজনের মনে বন্যার আশঙ্কাও দেখা দেয়। তবে<br>
গতকাল শুক্রবার রাতে বৃষ্টি না হওয়ায় এবং আজ শনিবার সকাল থেকে রোদ ওঠায় আতঙ্ক কেটে<br>
গেছে। ফিরেছে স্বস্তি।<br><br>
সুনামগঞ্জ শহরতলির সুরমা নদীর তীরের সদরগড় গ্রামের বাসিন্দা হুমায়ুন আহমদ বলেন, নদীর পানি<br>
হঠাৎ করেই বাড়তে শুরু করায় মানুষের মধ্যে বন্যার ভয় দেখা দিয়েছিল। তবে বৃষ্টি থেমে যাওয়ায়<br>
নদীর পানি কমছে। পানি উন্নয়ন বোর্ডও বলছে বন্যা হবে না।<br><br>
সুনামগঞ্জ পানি উন্নয়ন বোর্ডের কর্মকর্তারা জানান, সুনামগঞ্জের নলজুর, পাটনাই, যাদুকাটা নদীর পানি<br>
বিপৎসীমার নিচে রয়েছে।</p>
</td>
</tr>
</body>
</html>

